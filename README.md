## Harry-Potter project - part 1

Добре дошли в необятния свят на магията, в свят на заклинания и приключения! 

Всеки човек по Земята може да бъде характеризиран с няколко основни параметъра. Неизменен такъв е името му, както и възрастта му и пола му (мъж или жена). А в нашата алтернативна реалност част от хората притежават магически сили - те се наричат магьосници. Немагьосниците носят името мъгъли.  

Магьосниците сами по себе си могат да бъдат чистокръвни (pure blood) - когато произлизат от род на магьосници, нечистокръвни (half-blood) - когато имат един или повече мъгъли в родословието, но поне един родител магьосник, или мъглородни (muggle-born) - когато от произлизат от немагьосническо семейство. Всеки магьосник има определена мощ, характеризираща неговите сили и способности да прави магии. 

Мъгълите от своя страна не могат да правят магии, макар понякога да биват молени за това по погрешка. Те в общия случай не са запознати с наличието на магьоснически свят, съществуващ паралелно с техния, но ако се запознаят с магьосник, това може да бъде променено.  


* Реализирайте следните класове: 
  * Клас Wizzard 
    * Има име, възраст и пол 
      * Името не съдържа интервали. При четене и писане може да използвате долна черта за разделител 
    * Има произход - чистокръвен, нечистокръвен или мъглороден 
    * Има мощ, измерена в проценти 
    * Може да прави магии 
      * Методът do_magic приема заклинание - функция от отпределен тип и с определени параметри 
      * Нека могат да се изпълняват заклинания, извеждащи даден текст на екрана 
      * Нека могат да се изпълняват заклинания, извършващи дадена операция над две целочислени променливи 
    * Може са се сприятелява с други хора 
  * Клас Muggle 
    * Има име, възраст и пол 
      * Името не съдържа интервали. При четене и писане може да използвате долна черта за разделител 
    * Има знание (и съответно - незнание) за магия 
      * По подразбиране не знае за нея 
    * Не може да прави магия 
      * При опит да направи магия, програмата трябва да върне грешка с подходящо съобщение 
    * Може да се сприятелява с други хора 
      * При сприятеляване с магьосник автоматично научава за съществуването на магия 
  * Помислете за подходяща архитектура и помощни класове 
  * Не е разрешено използването на клас Spell (или друго име) за заклинанията - те се подават като указатели към функции при извикване на метода do_magic 
* Реализирайте методи за четене и писане на информация (с входно-изходен поток) за всеки клас 
* Реализирайте приятелска система - при сприятеляване на двама души, информацията за тях се записва на нов ред в текстов файл 
* Разрешено е използването на **std::string** вместо динамична памет 

 
##
Училището за магия и вълшество "Хогуортс" от своя страна също е магично място. През седемте години на своето обучение, освен да получават знания, в него младите магьосници завързват приятелства и разкриват тайните на собствения си свят. Всеки учител в "Хогуортс" преподава по определен предмет и може да пише оценки на своите ученици. Учениците, от своя страна, принадлежат към някой от четирите дома - Грифиндор, Хъфълпъф, Рейвънклоу или Слидерин, могат да получават оценки по предметите от своя курс и да помагат за развитието на своя дом. Те също така имат право на един домашен любимец - котка или сова.  

* Реализирайте следните класове:
  * Клас Subject 
    * Има име и описание 
      * Името не съдържа интервали. При четене и писане може да използвате долна черта за разделител 
      * Описанието не съдържа символи за нов ред 
    * Има номера на курсове, в които се провежда 
    * Информацията за него може да бъде изведена на стандартния изход по подходящ начин (да не се бърка с операторите за входно-изходен поток) 
  * Клас Teacher 
    * Всеки учител е магьосник 
    * Има информация за предмет, по който преподава 
    * Може да оценява всеки един ученик, пишейки оценка по собствения си предмет 
      * Оценката е цяло число по шестобалната система 
      * Оценката се пише спрямо курса на съответния ученик 
      * Ако предметът не се изучава в съответния курс, то методът трябва да върне грешка с подходящо съобщение 
      * Помислете как да използвате данните на ученика по правилен начин 
  * Клас Student 
    * Всеки ученик е магьосник 
    * Има дом, към който принадлежи (може да липсва информация) 
    * Може да има домашен любимец - сова или котка (може да липсва информация) 
    * Има текущ курс на обучение 
    * Има дневник за оценки 
      * Всеки запис в дневника се характеризира с предмет, курс и оценка  
      * Може да получава оценка 
      * Оценката е цяло число по шестобалната система 
      * Оценката се пише спрямо курса на съответния ученик 
      * Ако предметът не се изучава в съответния курс, то методът трябва да върне грешка с подходящо съобщение 
  * Помислете за подходящо представяне на домашните любимци 
    * Насочете се към използване на клас Creature (може да бъде използван в бъдеще) и помощен клас Pet  
    * Какви полета биха били подходящи? 
* Реализирайте методи за четене и писане на информация (с входно-изходен поток) за всеки клас 
* Реализирайте система за запазване на информацията на диска и възможността за повторното зареждане на всички вече създадени обекти за бъдещо ползване  
* Разрешено е използването на std::pair и std::vector 
